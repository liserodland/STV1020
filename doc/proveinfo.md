Informasjon om R-prøven
================

## Hvor finner jeg R- prøven?

Prøven blir gjort tilgjengelig som en oppgave på i Canvas kl. 9 – 15
prøvedagen. Finner du den ikke så sjekk seminarsiden i Canvas. Selv om
dere har seks timer så vil prøven ha samme omfang som en prøve som ville
blitt løst på et to timers seminar dersom den var fysisk. Dere har altså
god tid. Grunnen til at vi har satt av seks timer er at det skal være
rom for å dra et annet sted dersom internett plutselig forsvinner e.l.
Begynn tidlig i tilfelle noe skulle inntreffe og ta heller litt fri
etterpå.

## Hvordan leverer jeg R-prøven?

Du laster opp et R-script (R-fil/.R) som et svar på oppgaven innen
klokken 15 prøvedagen. Det er bare mulig å laste opp besvarelsen i
tidsrommet 9-15 så pass på å laste opp i god tid. Du kan laste opp flere
ganger i dette tidsrommet dersom du finner noe du vil rette på.

Har du problemer med opplastning i Canvas så ta kontakt med
seminarleder.

## Hva skal jeg levere?

Du skal levere et R-script med koden din og kommentarer. Du skal ikke
laste opp figurer og tabeller. Seminarleder kjører scriptet ditt og vil
på den måten se om koden for en figur eller tabell er riktig.

## Kan jeg bruke hjelpemidler?

Ja, du står fritt til å bruke alle hjelpemidler. Det inkluderer
seminarmateriellet som er tilgjengelig på github, notater du har tatt i
seminar og google. Det kan være lurt å gjøre seg kjent med beskrivelsene
av de ulike seminarene i forkant av prøven så du vet hvor du skal slå
opp.

## Kan vi samarbeide?

Ja, dere har lov til å samarbeide og diskutere oppgavene med
medstudenter, men alle må levere sitt eget script med egne kommentarer.

## Må jeg ha alt riktig for å bestå?

Nei. På prøven er det spesifisert hvor mange poeng du må få for å bestå.

## Hva skjer om jeg er syk?

Hvis du er syk så må du søke om utsatt obligatorisk aktivitet her:
<https://www.uio.no/studier/eksamen/obligatoriske-aktiviteter/sv-fraver-fra-obligatorisk-aktivitet.html>

Dersom du får godkjent utsatt obligatorisk aktivitet så vil du få en ny
prøvedato.

## Tips og triks til prøvedagen

Husk å laste inn de nødvendige pakkene ved hjelp av library(). Gjør det
først i scriptet så er du ferdig med det. Om du ikke vet hvilken
funksjon du skal bruke for å løse en oppgave så slå opp i materiale
eller søk på nett.

Om en kodesnutt ikke vil kjøre så:

-   last inn nødvendige pakker igjen.
-   kjør all koden før kodesnutten på ny.
-   prøv å forstå feilmeldingen. Får du f.eks. en feilmelding som sier
    “could not find function” så kan dette tyde på at du kanskje har
    skrevet funksjonsnavnet feil eller at du må laste inn pakken
    funksjonen ligger i med `library()` først. Får du en feilmelding om
    at “object x not found” så kan dette tyde på at du har en skrivefeil
    i navnet på f.eks. et datasett eller et modellnavn.
-   om dette ikke virker så gå videre og kom tilbake til oppgaven senere
    dersom du har tid. Da kan du søke på nett e.l. etter en løsning.
